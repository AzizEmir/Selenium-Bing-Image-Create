Maltepe

Güneş altın denizden alçalıyor;
Nice kayserlerin donanmaları
Uçurum ufka durmadan dalıyor.

Gökte milyonla gizli tellerden
Gene milyonla gizli parmaklar,
Son hazin marşı durmadan çalıyor.

Artık enginleşince mavi sükun,
Artıyor gökyüzünde yıldızlar...
Gece gittikçe başka hal alıyor.

Suyu ürpertiyor çıkan rüzgar.
Şimdi sahil boyunca Maltepe'yi
Köpüren mavi dalgalar yalıyor.

Kanmadık gşy eden bu maviliğe
Ne yazık!Geçmek üzredir bu gece;
Ey gönül fecre az zaman kalıyor!

Yahya Kemal BEYATLI